# Tien tips bij schrijfproblemen

| Doen |  Niet doen |
| --- | --- |
| 1. Wees je bewust dat het schrijfproces uit verschillende fasen bestaat: kiezen en afbakenen van een onderwerp, vraagstelling formuleren, opzet maken, onderzoek, schrijven, herschrijven en afwerken | 1. Meteen achter het bureau gaan zitten schrijven zonder een goed plan |
| 2. Baken goed af: kies eerst een onderwerp en verfijn deze verder door een heldere vraagstelling | 2. Alles willen lezen en alles erbij willen betrekken, teveel vraagstellingen willen onderzoeken |
| 3. Verzamel materiaal over je onderwerp dat relevant is voor het beantwoorden van je vraagstelling en maak duidelijke aantekeningen waarbij je de bronnen makkelijk terug kan vinden | 3. Alles overschrijven zonder te kijken naar relevantie of losse krabbels maken die je vervolgens niet meer terug kan vinden |
| 4. Stel de taken van het schrijfproces niet uit en werk regelmatig | 4. In vlagen werken als je 'zin' hebt, of wachten tot het laatste moment |
| 5. Bewerk het materiaal tot een betoog; leg in stappen uit en laat redeneringen zien | 5. Een opeenstapeling van feiten zonder veel verband |
| 6. Schrijf eerst, corrigeer pas later | 6. Meteen de perfecte tekst willen schrijven: door tegelijkertijd te schrijven en corrigeren raak je snel geblokkeerd |
| 7. Realiseer je dat het schrijven van de scriptie een leerproces is, je bent een beginner | 7. Onrealistisch hoge eisen stellen en het meteen perfect willen doen |
| 8. Een begeleider helpt zwakke plekken op te sporen en te verbeteren | 8. Een product zonder fouten proberen in te leveren, want kritiek is verschrikkelijk |
| 9. Wees probleemoplossend als het schrijven niet wil vlotten; ga een fase terug in het schrijfproces, praat met anderen, vraag advies, enz. | 9. Verbeten doorvechten en het in je eentje opknappen |
| 10. Bouw vertrouwen in jezelf als schrijver op door te kijken naar wat er goed gaat | 10. Onhaalbare doelen stellen, vooruitgang en complimenten negeren en alleen aandacht hebben voor wat NIET goed is |
